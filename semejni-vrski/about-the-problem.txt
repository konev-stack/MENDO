Семејни врски
Горан има 25 години. Татко му има 52 години, а неговата баба има 77(=25+52) години. Ваква интересна ситуација се случува и во други фамилии, само за различни членови во семејството.

Нека ги знаеме годините (двоцифрен број) на најмладиот член од една ваква 3-ка членови на некоја фамилија. Вашата програма треба да ги открие годините на најстариот член.



Влез
Од стандарден влез се чита еден цел број N (11 ≤ N ≤ 69), кој ги претставува годините на најмладиот член на фамилијата. Притоа, за двоцифрениот број N важи дека цифрата на десетките е помала или еднаква на цифрата на единиците.



Излез
На стандарден излез, отпечатете ги годините на најстариот член.



Ограничувања
Временско ограничување: 1 секунда
Мемориско ограничување: 64 мегабајти



Примери

влез
25
излез
77


влез
46


излез
110
